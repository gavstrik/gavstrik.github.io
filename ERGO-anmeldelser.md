ERGO - Naturvidenskabens Filosofiske Historie
af Robin Engelhardt og Hans Siggaard Jensen,
456 sider, Linhardt og Ringhof, 2007,
ISBN 9788759528662


Se online-version af bogen her.

Hvad anmelderne siger:
"En fascinerende, meget anderledes og fantastisk velskrevet bog om den vestlige
videnskabsfilosofis historie, klart og forståeligt fremstillet for ikke-fagfolk."
Tine Demandt, rundtombogen.dk, 4/5 stjerner

"Bogens illustrationer fortjener en særlig ros... Næsten hver side i bogen har
illustrationer, og de fleste er fremragende hvad enten det er fotografier, tryk,
kunstværker, diagrammer eller tegninger. Det gør bogen meget indbydende og
bidrager væsentligt til læseoplevelsen."
Frederik Voetmann Christiansen, Mona

"ERGO rummer mange navne og megen viden, som vil egne sig til gymnasiets nye
fag. I langt højere grad end sin idehistoriske forgænger, De europæiske ideers
historie, ... bidrager den til at sætte naturvidenskaberne i (stort) perspektiv."
Kristian Hvidtfelt Nielsen, Information

"Sådan er bog har jeg længe savnet."
Anne Okkels Olsen, EMU-portalen

"Man får en masse ud af at læse 'ERGO', fordi den er spækket med tankevækkende
viden og historier, der er underholdende fortalt på en måde, så den
interesserede læser som regel kan forstå dem uden større forudsætninger."
Michael Stoltze, Politiken

Fra bagsiden
"ERGO fortæller historien om naturvidenskabens udvikling fra skriftens fødsel
og til nutidens hjerneforskning og globalisering. Bogen lever sig ind i hovedet
på forskerne, genoplever deres argument og følger de videnskabelige
erkendelsers idehistoriske betydninger.

Bogen går bag om de videnskabelige nybrud og undersøger forudsætningerne for
deres opståen. Den viser, hvor meget der skal til, for at en ny
verdensopfattelse kan udvikles og blive taget i brug. ERGO er på den måde
også bevidsthedens og dømmekraftens historie.

ERGO er gennemillustreret med fotografier, malerier, statistikker, tegninger
og diagrammer. Den viser, hvordan vi gennem tiderne har udvidet vores
erkendelsesmæssige repertoire, fået nye ideer og er kommet nærmere en
forståelse af os selv og vores omverden. Og der er intet, der tyder på,
at vi er ved vejs ende. Tværtimod, vi er lige begyndt."

Anmeldelser

    7. december 2007, Ergo ... tja, bum-bum, af Jørgen Poulsen, Weekendavisen
    13. december 2007, Den store fortælling om naturvidenskab, af Kristian Hvidtfelt Nielsen, Information
